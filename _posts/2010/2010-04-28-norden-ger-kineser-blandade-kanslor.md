---
layout: post
title:  Norden ger kineser blandade känslor
category: "spaces.live.com"
tags: ["swedish"]
keywords: 
ref: 2010-04-28
lang: sv
---

28 Apr 2010 01:44:00 CET

by: Ola Wong

[Link](http://www.svd.se/opinion/kolumnister/olawong/norden-ger-kineser-blandade-kanslor_4557099.svd)

Wen Ying, en kinesisk vän och fotograf, åkte till Norge och kom fram till att hon hade sett datong – ”den stora harmonins samhälle”. Det är Stavanger. I ett färskt nummer av kinesiska Travel & Leisure skriver hon att ”norska städerskor kan åka BMW och ha råd med eget hus med trägård. Jämlikhet och välfärd gör att norrmännen går omkring med ett avslappnat weixiao, små leende på gatorna precis som i Konfucius drömsamhälle”. Wen Ying är en av många kinesiska pressröster som har format ­kinesernas överdrivet positiva bild av Norden. Kommunistpartiets språkrör Folkets Dagblad är inte känt för sin lätta underhållning. Men häromveckan publicerade de en artikel illustrerad av blon diner i bikini. Texten hävdade att Stockholm är utsedd till världens säkraste, trendigaste och trevligaste stad. Välfärds systemet gör att kvinnorna inte behöver oroa sig över mat och husrum och många lever därför som singlar. En hel del skaffar till och med barn utan att vara gifta. 

Liksom filmaren Michael Moore i filmen Sicko använde en skönmålad version av Frankrike för att kritisera amerikansk sjukvård använder kinesiska journalister en idealbild av Norden för att kontrastera Kinas problem med miljöförstöring och trygghets system. 

När Kinas vice-president Xi Jinping var i Europa nyligen top pade statliga nyhetsbyrån Xinhua med huvudnyheten: ”Vice ordföranden Xi Jinping besöker Hammarby ekologiska stad i Sverige”. Reportern beskrev hur ”Xi nickade beundrande” medan svenskarna berättade om Hammarby Sjöstads omvandling från slum till miljötekniskt föredöme. Artikeln avslutas med att Xi utropade till kungen: ”En ekologiskt uthållig utveckling är våra två nationers gemensamma framtid!” 

Wen Ying blev så hänförd att hon gifte sig med en norrman. Fast omställningen blev inte lätt. Det första året i Norge grät hon varje dag. För andra kan kulturkrocken bli smärtsam när drömmar möter verklighet. 

På forumet kina.cc för kineser i Sverige postades för ett tag sen en artikel som varnade för äktenskap med svenska män. ”Av tio sådana äktenskap är 7–8 olyckliga, och jag pratar då enbart om kärleksäktenskap. Ni har olika humor och värderingar. Och när ni skiljer er och du har ett blandbarn kommer ingen bra kinesisk man att vilja gifta sig med dig.” 

En annan klagade: ”En svensk man skulle aldrig ge dig en present för över 1000 kronor, för att inte tala om en bil eller ett hus. Men de lägger gärna miljontals kronor på skidor. Min kille vill inte gifta sig för han säger att han vill ha frihet!” 

Men den genomgående Sverigebilden är fortfarande retuscherad som en idolplansch i ett tonårsrum. Med ett undantag: Maten. “Västerlänningar äter potatis och bröd hela tiden. Kinesisk mat är mer fengfu, variationsrik.” är en standarfras. På den punkten kan jag bara hålla med. Det har hänt att jag skrämt upp folk med en sann berättelse om en middagsbjudning i Sverige där gästerna serverades smörgås. Reaktionen brukar bli en förskräckt rysning. 

**Vad tryck du?**

